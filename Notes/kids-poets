宿新市徐公店 杨万里
篱落疏疏一径深，树头花落未成阴。
儿童急走追黄蝶，飞入菜花无处寻。

夜书所见   叶绍翁
萧萧梧叶送寒声,江上秋风动客情。
知有儿童挑促织,夜深篱落一灯明。
 [注释]
①萧萧：风声。梧：梧桐树。
②客情：旅客思乡之情。
③挑：捉。促织：俗称蟋蟀，有的地区叫蛐蛐儿。
④篱落：篱笆。


饮湖上初晴后雨二首（其一）【宋】苏轼
水光潋滟晴方好，山色空蒙雨亦奇。
欲把西湖比西子，淡妆浓抹总相宜。

春日『宋』朱熹
胜日寻芳泗水滨，无边光景一时新。
等闲识得东风面，万紫千红总是春。

题西林壁【宋】苏轼
横看成岭侧成峰,远近高低各不同。
不识庐山真面目,只缘身在此山中。


游山西村 (【南宋】 陆游)
莫笑农家腊酒浑，丰年留客足鸡豚。
山重水复疑无路，柳暗花明又一村。
箫鼓追随春社近，衣冠简朴古风存。
从今若许闲乘月，拄杖无时夜叩门。


乡村四月   (【宋】翁卷)
绿遍山原白满川，子规声里雨如烟。
乡村四月闲人少，才了蚕桑又插田。


四时田园杂兴   （【南宋】  范成大) 
昼出耘田夜绩麻， 
村庄儿女各当家。 
童孙未解供耕织， 
也傍桑阴学种瓜。
